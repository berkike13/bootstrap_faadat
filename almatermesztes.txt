Ismételten egy hosszú, hűvös tavaszunk volt, amely nem kedvezett a rügyeknek, inkább megfáztak, mint fagykárt szenvedtek. Emellett számos károsító (varasodás, lisztharmat, bimbólikasztó) is teret és időt nyert a károsításhoz azáltal, hogy a fenológiai állapot rügyfakadás-zöldbimbó között elhúzódott. Van egy mondás „mifelénk”: „sok virág kevés gyümölcs” és ez valóban így is történt. Nagyon sok gazdával beszéltem, akinek várakozáson felüli virágzása volt és ahhoz képest elenyésző a terméskötődése. Ilyenkor érdemes mikroelemekkel (bór, cink) és biostimulátorokkal feltölteni a növényeket, egyrészről a stressz tűrése miatt, másrészről a terméskötődés, vagy éppen a megmaradás érdekében.